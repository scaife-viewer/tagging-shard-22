1.1	τοῖς δʼ ὁ κόλαξ πάμπρωτος ὑφαίνειν ἤρχετο μῶκον· 
2.1	πλήρης μὲν λαχάνων ἀγορή, πλήρης δὲ καὶ ἄρτων.
3.1	τέτλαθι δὴ πενίη καὶ ἀνάσχεο μωρολογούντων· 
3.2	ὄψων γὰρ πλῆθός σε δαμᾷ καὶ λιμὸς ἀτερπής.
4.1	οὕς ἐδίδαξαν ἀριστερὰ γράμματα Μοῦσαι 
5.1	ἔστειχε δʼ ἔχων ὑπὸ ποσσὶ χίμεθλα 
6.1	Ἐρμοκαϊκόξανθος ἐπευξάμενος Διὶ πατρί· 
7.1	ὦ βροτολοιγέ, πόσους σὺ βρο τῶν Ἄιδι προΐαψας; 
8a.1	ἅρματα δʼ ἄλλοτε μὲν χθονὶ πίλνατο πουλοβοτείρῃ, 
8a.2	ἄλλοτε δʼ ἀίξασκε μετήορα· τοὶ δὲ θεαταὶ 
8a.3	θώκοις ἐν σφετέροις οὔθʼ ἕστασαν οὐδὲ κάθηντο 
8a.4	χλωροὶ ὑπαὶ δείους πεφοβημένοι, οἱ δʼ ὑπὸ νείκης 
8a.5	ἀλλήλοισί τε κεκλόμενοι καὶ πᾶσι θεοῖσι 
8a.6	χεῖρας ἀνίσχοντες μεγάλʼ εὐχετόωντο ἕκαστοι.
8a.7	ἠύτε περ κλαγγὴ γεράνων πέλει ἠεροφώνων 
8a.8	ὣς ἐπεὶ οὖν ξῦθόν τʼ ἔπιον καὶ ἀθέσφατον οἶνον, 
8a.9	κλαγγῇ τοί γε πέτονται ἐπὶ σταδίοιο κελεύθου. 
8a.10	οἱ δʼ, ὥστε ψαρῶν νέφος ἔρχεται ἠὲ κολοιῶν, 
8a.11	οὖλον κεκλήγοντες, ὅτε προίδωσιν ἰόντα 
8a.12	ἵππον, ὃς ἀνθρώποισι πόνον φέρει ἠλιθίοισιν, 
8a.13	ὣς οἱ κεκλήγοντες ἐπʼ ἀλλήλοισιν ἔπιπτον. 
8a.14	ὡς δʼ ἄνεμος ἄχνας φορέει ἱερὰς κατʼ ἀλῳάς, 
8a.15	ὡς δʼ ἀναμαιμάει βαθέʼ ἄγκεα θεσπιδαὲς πῦρ, 
8a.16	πάντῃ δʼ εἰλυφόων ἄνεμος φέρει, οἱ δέ τε θάμνοι 
8a.17	πρόρριζοι πίπτουσιν ἐπειγόμενοι πυρὸς ὁρμῇ· 
8a.18	ὣς οἱ μὲν μάρναντο πυρὸς δέμας, οὐδέ κε φαίης 
8a.19	οὐδέ ποτʼ ἠέλιον σόον ἔμμεναι οὔτε σελήνην. 
8a.20	οἵη περ φύλλων γενεή, τοίη δὲ καὶ ἀνδρῶν, 
8a.21	ἀνδρῶν κουφονόων φιλαεθλοτάτων ἀγερώχων. 
8a.22	ἠχὴ δʼ ἀμφοτέρων ἵκετʼ αἰθέρα καὶ Διὸς αὐγάς. 
8a.23	ὧδε δέ τις εἴπεσκεν ἰδὼν ἐς πλησίον ἄλλον· 
8a.24	οἰνοβαρές, κυνὸς ὄμματʼ ἔχων, κραδίην δʼ ἐλάφοιο,
8a.25	τί πτώσσεις; τί δʼ ὀπιπτεύεις κατὰ τέρμʼ ἐν ἀγῶνι;
8a.26	εἰ δʼ ἄγε νῦν πείρησαι, ἵνα κναφθεὶς ἀποτίνῃς. ʼ 
8a.27	τὸν δʼ αὖθʼ Ἱπποκόων ἀπαμειβόμενος προσέειπε· 
8a.28	τέττα, σιωπῇ ἧσο, ἐμῷ δʼ ἐπιπείθεο μύθῳ·
8a.29	ἠπεδανὸς δέ νύ τοι θεράπων, βραδέες δέ τοι ἵπποι.
8a.30	τὸν δʼ ἄρʼ ὑπὸ ζυγόφιν προσέφη πόδας αἰόλος ἵππος· 
8a.31	οὐχ ὁράᾳς, οἷος κἀγὼ καλός τε μέγας τε;
8a.32	ἀλλʼ ἔπι τοι κἀμοὶ θάνατος καὶ Μοῖρα κραταιή.
8a.33	αἲ γάρ πως ὑμᾶς γε καὶ αὐτοὺς ἐνθάδε πάντας
8a.34	ὁπλήεντας ἔθηκε θεὰ λευκώλενος Ἥρη,
8a.35	ὡς μή μοι τρύζητε καθήμενοι ἄλλοθεν ἄλλος.
8a.36	ὣς ἔφαθʼ· οἱ δʼ εὔχοντο Διὶ Κρονίωνι ἄνακτι. 
8b.1	μῖμοι τʼ ὀρχησταί τε χοροιτυπίῃσιν ἄριστοι 
8b.2	ἵππων τʼ ὠκυπόδων ἐπιβήτορες, οἵ κε τάχιστα 
8b.3	ἤγειραν μέγα νεῖκος ἀπαιδεύτοισι θεαταῖς 
8b.4	νηπιάχοις, ξυνὸν δὲ κακὸν πολέεσσι φέρουσιν. 
9.7	See testimonium for previous lines and lines at end. Εἰ Διὸς γνώμῃ πᾶσι τοῖς ζῴοις ὁμόνοια καὶ κοι- 
9.8	νωνία γένοιτο πρὸς τὸν βίον, ὡς τὸν ἐν Ὀλυμπίᾳ κή- 
9.9	ρυκα μὴ μόνον ἀνθρώπους τοὺς ἀγωνιουμένους καλεῖν, 
9.10	ἀλλὰ καὶ πᾶσιν ἐπιτρέπειν τοῖς ζῴοις εἰς τὸ στάδιον 
9.11	ἥκειν, οὐδʼ ἕνʼ ἂν ἄνθρωπον οἶμαι στεφθήσεσθαι. ἐν 
9.12	μὲν γὰρ δολίχῳ ὑπέρτατος, φησίν, ὁ ἵππος ἔσται, 
9.13	τὸ στάδιον δὲ λαγωὸς ἀποίσεται, ἐν δὲ διαύλῳ 
9.14	δορκὰς ἀριστεύσει· μερόπων δʼ ἐναρίθμιος οὐδεὶς 
9.15	ἐν ποσίν. ὦ κοῦφοι ἀσκήτορες, ἄθλιοι ἄνδρες.
9.16	᾽Αλλʼ οὐδὲ τῶν ἀφʼ Ἡρακλέους τις ἐλέφαντος ἢ 
9.17	λέοντος ἰσχυρότερος ἂν φανείη. οἶμαι δʼ ὅτι καὶ 
9.18	ταῦρος πυγμῇ στεφθήσεται. καὶ ὄνος, φησί, λὰξ ποδί, 
9.19	εἰ βούλεται, ἐρίσας αὐτὸν τὸν στέφανον οἴσεται· αὐτὰρ 
9.20	ἐν ἱστορίῃ πολυπείρῳ γράψεται ὄνος, ὅτι παγκράτιον 
9.21	ἐνίκησέ ποτʼ ἄνδρας· 
9.22	εἰκοστὴ καὶ πρώτη Ὀλυμπιὰς ἦν, ὅτʼ ἐνίκα 
9.23	ὀγκητής. || See testimonium for previous lines and lines at end. Mythum sic refinxit Hauptius: Εἰ Ζηνὸς γνώμῃ ζῴοις ὁμόνοια γένοιτο πᾶσιν πρὸς βίον, ὡς τὸν Ὀλυμπιακὸν κήρυκα μὴ μόνον ἀνθρώπους ἐς ἀγωνισμοὺς προκαλεῖσθαι, πᾶσιν δὲ ζῴοις ἐπιτρωπᾶν ἐς στάδιʼ ἥκειν, οὐδένʼ ἂν ἀνθρώπων δοξάζω στεφθήσεσθαι. ἐν μὲν γὰρ δολιχοῖσιν ὑπέρτατος ἔσσεται ἵππος, τὸ στάδιον δὲ λαγωὸς ἀποίσεται, ἐν δὲ διαύλῳ δορκὰς ἀριστεύσει, μερόπων δʼ ἐναρίθμιος οὐδεὶς ἐν ποσίν, ὦ κοῦφοι ἀσκήτορες, ἄθλιοι ἄνδρες. ἀλλʼ οὐ μήν ποτε τῶν τις ἀφʼ Ἡρακλέους ἐλέφαντος ἰσχύι ἠὲ λέοντος ὑπέρτερος οὔ κε φανείη. οἶμʼ ὅτι καὶ ταῦρος πυγμῇ στεφθήσετʼ, ὄνος δὲ λὰξ ἐρίσας ποδί, αὐτὰρ ἐν ἱστορίῃ πολυπείρῳ γράψεθʼ ὁθούνεκα παγκράτιον νίκησέ ποτʼ ἄνδρας· εἰκοστὴ καὶ πρώτη ὀλυμπιὰς ἦν ὅτʼ ἐνίκα Ὀγκητής.
